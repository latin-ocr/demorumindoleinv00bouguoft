—120—

nentis: praecedebant incompta signa, versi faces ¹.
Non tamen causa est cur affirmem poetam ad aequa-
lium mores potissimum respexisse; namque ut
apud Homerum consuetudo armorum in exsequiis
vertendorum non occurrit, ita veterrimam esse
testatur carmen Bacchylidis ab ipso Servio lauda-
tum, in quo et Arcades, non hastas quidem, sed
scuta invertunt « propter numina illic depicta3 ne
eorum simulacra cadaveris aspectu polluerentur ».
Liceat suspicari, quamvis aliter interpretetur Ser-.
vius, ad dolorem declarandum hunc quoque morem
valuisse; ita enim natura constitutum est ut si quis
vel color vel habitus laetitiae significationem habeat,
in contrarium maesti ac lugentes mutemus.
Tum vero Aeneas a corpore discedens:

Salve aeternum mihi, maxime Palla
Aeternumque vale2.

quod neque ab heroico more neque a Romano neque
omnino a communi populorum videtur discrepare
Pompa autem ad urbem appropinquante ε

Arcades ad portas ruere et de more vetusto
Funereas rapuere faces ³.

Servius hic Varronem et Valerium Flaccum testes
adhibet, eum morem apud Romanos fuisse ut sicui
filius extra urbem decessisset, corpus sub noctem in
urbem cum cereis facibus praelucentibus inferretur.
Sed ipse poeta videtur omnem dubitationem dili-

genter sustulisse3 neque enim verba « de more

vetusto n usurpavisset, nisi voluisset admonere

1. Tac., Arm. ΙΙΙ, 2. Cf. ovid„ Consol. ad Liv., 142.-
2. Aen. XI⁷ 97. -ι- 3. 142.

