..- 89 ..-

quidem germanos, praesto est nominare qui felicius
Goethio ipso rem aggressi fuisse videntur. Multa
quidem apud Telemachi scriptorem reperias quae
ad usus moresque decimi septimi saeculi sunt
referenda3 quam multis autem locis vera ac mera
antiquitatis indoles impressa eminet, ita ut ali-
quando paene te credas opere quodam perantiquo,
in Graecia scripto delectari ? Quod assequi quum
sit, fatemur quidem, valde arduum, negamus ultra
vires ingenii humani esse ; incredibili rerum anti·-
quarum studio,et quadam cum antiquis commorandi
ac paene pernoctandi consuetudine opus est. Quarum
virtutum quum particeps quoque esset Martyrum
scriptor, in pedestri carmine praeclaram antiqui-
tatis tum heroicae, tum christianae imaginem exhi-
buit, non ita tamen ut non nimium aliquid inesse in-
terdum existimes 3 utcumque est, confirmatur et eJus
exemplo poetam non necessario sui temporis ac
patriae finibus circumscribi, sed posse late ac longe
evagari, tempora praeterita repetere aut futura animo
praesumere, hac tantum posita lege ut lectorem non
nisi paratum aut pedetentim edoctum in minus
nota rapiat. Quae quum ita sint, potuit sane Vir-
gilius heroica Romanis miscere, atque ita miscere ut
ne quid male conveniret3 miscuit vero : hoc super-
est demonstrandum quum jam ostenderimus eam
fuisse materiam ut heroica Romanis subtexere poeta
et debuerit, et salvis poeticae legibus potuerit.

