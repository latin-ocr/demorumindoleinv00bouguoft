...47-

simillimus videtur, sed de ejusdem viri ceteris
armis:

interque manus et bracchia versat
Terribilem cristis galeam flammasque vomentem
Fatiferumque ensem, loricam ex aere rigentem
Sanguineam, ingentem, qualis quum caerula nubes
Solis inardescit radiis longeque refulget&

Per Maronem certe licet audias illam heroicae aetatis
galeam ἀμφίφαλον aut τετραφάληρον, exiguis scilicet
clypeis et conis pluribus instructam, cristis quoque
rubentibus insignem ; licet quoque, si ita malueriS,
galeae assimiles quam hastatorum fuisse memorat
Polybius ε ἐπὶ δε τούτοις προσεπισκομοῦνται πτερίνῳ
στεφάνῳ καὶ πτεροῖς φοινικίοις ἢ μέλασιν ὀρθοῖς τρίσιν, ὡς
πηχυαίοις τὸ μέγεθοςῖ Loricam autem, Aeneae dico,
nihil impedit quin huic thoraci simillimam putes,
quorum <tres partes στατὸς θώρηξ, ζῶμα atque μίτρη,
et ornamenta alia ex auro, ex stanno alia aut ar-
gento memorantur; sed nihil quoque obstat quin
potius de lorica hamis conserta, apud Virgilium
alias fusius descripta, aut de illo thorace vere Ro-
mano qui in columnis antiquis conspici solet, si ita
libebit, cogites. Lerschius quidem contendit loricam
eo a thorace differre quod illa semper parvis laminis
vel anulis sit connexa, hic integro metallo sit fusus;

1. Aen. VIII, 619.

2. Polybius, VI, 23, 12, laudatus a Lerschio‚ Antiq. ro-
man. S 3-2, qui haec Polybii verba ad galeam Turni triplici
juba crinitam referri posse credit. At quod numerus juba-
rum quadrat, causa certe levis est cur de hastatorum galea
cogiteS‚ praesertim quum illa Turni galea chimaera orne-
tur, nulla vero animalis forma hastatorum galeae.

