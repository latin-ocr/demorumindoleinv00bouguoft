—117-

Hic quoque vocabulum illud « de more » occurrit.
Contendunt aliquando interpreteS‚ quoties in hoc
verbum incidimus, oportere nos consuetudinem Ro-
manam subodorari ; quod utrum verum sit necne, per
locum hunc saltem dubitare licet. Recte Heynius:
« Mos autem perpetuus tum veteris aevi ex Homero
notus, tum barbarorum populorum ut lamenta su-
per mortuos facerent non viri tantum, sed feminae».
Quod attinet ad heroicas consuetudines, non
dubium est quin lamentationibus interessent femi·
nae, quum viso Patrocli corpore Briseis et captivae
lacrimas ubertim fundant et mortuum alloquantur:
quae quidem, ut ait poeta, de se magis quam de
Patroclo querebantur; sed hoc ipsum argumento est
eas consuetudini cuidam id temporis vulgatae jussas
inserviisse. Pergit Virgilius :

Ut vero Aeneas foribus sese intulit altis
Ingentem gemitum tunsis ad pectora tollunt
Pectoribus maestoque immugit regia luctu1.

Redintegratur igitur luctus, ubi primum Aeneas
tentorium est ingressus3 non est quod credas ad
morem aliquem Romanum hic alludi ; natura fit ut
« conspectus aliorum mutua miseratione integret
lacrimas». Aeneas orationem habet quasi funebrem ;
sed apud Homerum quoque, Hectoris corpore intra
Trojae muros reportato, Hecuba, Andromache, He-
lena et sibi et mortuo non sine plurima verborum
copia illacrimant. Ceterum quid mirum est si Vir-
gilius, quum nos permovere tentet, Aenean inducat
omnes, ut ita dicam, lacrimandi causas colligen-r
tem?

1. Aen. XI, 37.

