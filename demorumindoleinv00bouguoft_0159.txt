-133—

ostenderunt3 quippe qui et pietate et Justitia et
fortitudine, quas virtutes quasi sibi proprias
Roma semper vindicavit¹, dicatur imprimis emi-
nuisse. Nec tamen negari possit multa in eo he-
roicae indolis vestigia adhuc deprehendi, sive Virgi-
lius talem de industria effinxerit, sive imprudens,
quum Homerum tot in locis fuerit imitatus, virum
quoque ad similitudinem Homerici herois adumbra-
verit. Romanum decebat ea quae acerba videren-
tur ita serre ut nihil a statu naturae discederet.
Hanc vero constantiam saepius in Aenea requiras
quum lacrimas, si qua tempestas ingruat, continuo
effundat3 si naves incendio corripiantur, vestes
abscindat. Ubi tum illa ducis moderatio, haec sa-
pientia qui alias

Spem vultu simulat, premit alto corde dolorem2?

Scilicet Virgilius quid heroicae aetatis virum³‚ non
quid classis imperatorem ac regem deceat, serva-
visse videtur⁶. Miramur quoque Aenean ea de se

1. Ceterum et has virtutes in rege heroico plurimi aesti-
matas fuisse possit contendi. Cf. Il. XVI, 542, ubimde Sar-
pedone dicitur ἱ ὃς Λυκίην εἴρυτο δίκῃσί τε καὶ σθένεϊ ᾧ.

2. Aen. 1, 209.

3. Cf. Hom. Il. XV, 731X,14‚ 433; XV1,2; XVH, 642.
Od. VIII, 83, 531.

4, Cf. Servium : «Et notant quidam quod damnum quat-
tuor navium [vir fortis et rex] impatienter doleat 2). Adeo
hoc in loco videbatur Romanis Aeneas Romanam quasi in-
dolem exuere3 quem excusandum sibi sumit Servius: «Sed
magis illud considerandum est quod ait supra Ascanius,
vestras spes uritis, ut non damnum doleat, sed spem navi-
gationis ereptam ». —Re vera, ut in primo per procellam
Aeneas lacrimis non temperat, hio vestes abscindit, solito
quodam apud heroas doloris impetu.

