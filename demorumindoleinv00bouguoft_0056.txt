—126—

in locis (Ι, 653, Vll, 246) indicari, addit vir modi
in rebus servandi amantissimus : « lllud tantum
concesserim sceptrum, ΧΠ, 206, a Latino patribus-
que Latinis gestatum ex Homerica imitatione esse
desumptum ». Sed brevi quasi de suo jure deces-
sisset, non potest non subjicere : « Attamen sceps-
trum, quum tot populis suerit commune, quum
porro quem Romanorum imperatores triumphantes
manu gestare solebant, scipio eburneus aquila insi·
dente nil nisi id ipsum esset, vix adfirmari poterit
de Graecis illud esse depromptum¹ η. Adeo ea quae
ipse communia esse fatetur, tamen, Romana omnia
circumspicere assuetus, vult e fonte Romano a Vir·-
gilio faisse hausta!

Hoc quoque Lerschium fallit quod multa apud
Virgilium haud dubie nomine Romana sunt; sed ubi
primum res ipsas propius inspicere volueris, ut
Homericas esse aut Romanas declares, desideratur
significatio certa et verus index. Etenim Virgilius
in descriptionibus dilatandis, sive judicio quodam
peculiari, sive aetatis elegantioris beneficio omne
supervacuum respuentiS, multo minus quam Ho-
merus moratur; inde sequitur ut rerum expressam
imaginem si voluerimus animo nobis effingere,
minus succedat. Ut exemplo utar, si arma illa exci-
pias quae et ltaliae populis dantur et ipso quodam
inusitato nomine ab aliis quibuslibet distinguuntur,
quaeritur utrum Romana sint an Homerica, loricae,
yaleae, hastae, hastilia, quae ab heroibus geri passim
dicuntur. Haec poeta, non de Aeneae clypeo, qui
forma atque partium coagmentatione Achillis clypeo

1. Antiquitates, S lO.

